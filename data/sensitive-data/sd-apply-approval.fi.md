# Data approval for Data Access Committee (DAC) {#data-approval-for-data-access-committee-dac}

Data Access Committee (DAC) perustetaan FEGA-aineiston tallennuksen yhteydessä. Kun palvelusopimus CSC:n ja rekisterinpitäjän välillä on tehty, rekisterinpitäjä nimeää DAC:n jäsenet SD Apply -palvelussa. DAC on vastuussa aineistohakemusten käsittelystä ja käyttöoikeuksien hallinnoinnista eri aineistoihin. Kaikki kommunikointi DAC:n ja hakijan välillä tapahtuu SD Applyn kautta. Jokainen DAC liitetään tiettyihin aineistoihin SD Applyn katalogissa. DAC-jäsenet voivat käsitellä hakemuksia itsenäisesti, joten vain yhden jäsenen tulee hyväksyä tai hylätä hakemus.

Huomioithan, että nämä ovat yleisohjeet SD Apply -palvelun käyttöön DAC-jäsenelle. Varsinaiset ohjeet hakemusten käsittelyyn antaa työnantajaorganisaatiosi tai rekisterinpitäjä.

## Step 1: Login {#step-1-login}

Kun sinut on nimetty DAC-jäseneksi aineistolle, joka on ladattu Suomen FEGAan, rekisterinpitäjän tulisi pyytää sinua kirjautumaan SD Apply -palveluun. Saat sähköposti-ilmoituksia SD Applysta, kun hakija hakee aineiston käyttöoikeutta.

Kirjaudu [SD Applyhin](https://sd-apply.csc.fi/) käyttämällä oman organisaatiosi tunnistautumispalvelua (Haka, Virtu tai ELIXIR login) tai CSC-tunnuksiasi.

[![SD Apply login page](images/apply/apply_login.png)](images/apply/apply_login.png)

!!! note Käytä aina samaa tunnistautumispalvelua (esim. Haka, Virtu) kun kirjaudut SD Applyhin, koska kaikki toimesi tallennetaan samalla tunnistetulla käyttäjätunnuksellasi.

## Step 2: Process applications {#step-2-process-applications}

SD Applyssa löydät kaikki hyväksyntää odottavat hakemukset “Toiminnot” (Actions) -välilehdeltä. Valitse *Näytä* (View) avataksesi hakemuksen, jonka haluat käsitellä.

[![SD Apply "Actions" tab and application](images/apply/apply_dac.png)](images/apply/apply_dac.png)

Hakemussivulla voit tarkistaa seuraavat:

- **Hakijat** (Applicants field): Näyttää hakijan ja mahdollisten muiden tutkimusryhmän jäsenten nimet ja organisaatiotieto napsauttamalla “näytä lisää”. Kaikkien tutkimusryhmän jäsenten tulee olla lisättynä hakemukselle.
- **Käyttöehdot** (Terms of use): Näyttää käyttöehdot ja sopimukset (esim. Data Access Agreement), jotka hakija ja tutkimusryhmän jäsenet ovat hyväksyneet. Hakemus ei voidaan lähettää, elleivät käyttöehtoja ole hyväksytty. Lisätyt jäsenet saavat käyttöoikeuden vasta, kun he ovat hyväksyneet käyttöehdot.
- **Resurssit** (Resources): Näyttää aineiston, johon hakija hakee käyttöoikeutta.
- **Hakemus** (Application): Hakemuslomakkeella on kaikki hakijan antamat tiedot. Tämä voi sisältää yhteenvedon tutkimuksesta, projektin keston yms. sen mukaan, mitä tietoja rekisterinpitäjä vaatii hakijalta.

### Return the application to the applicant {#return-the-application-to-the-applicant}

Jos hakemukselta puuttuu tarvittavia tietoja, voit palauttaa sen hakijalle. Kirjoita kommentti hakemukselle tai liitä tiedosto niistä muutoksista, joita haluat hakijan tekevän. Valitse *Palauta hakijalle* (Return to applicant) “Toiminnot”-kohdasta palauttaaksesi hakemuksen. Huomioithan, että hakijat eivät voi vastata kommenttiin.

Hakija saa sähköposti-ilmoituksen palautetusta hakemuksesta. He voivat lähettää hakemuksen uudelleen muokkauksen jälkeen. Uudelleenhakemukset näkyvät “Toiminnot”-välilehdellä. Hakemuksen lomakkeella tehdyt muutokset korostetaan.

### Request a decision or a review {#request-a-decision-or-a-review}

Vain yhden DAC-jäsenen tarvitsee käsitellä (hyväksyä tai hylätä) hakemus. Organisaatiosi käytännön mukaan voi olla tarpeen pyytää päätöstä hakemuksesta tai lisäarviointia toiselta henkilöltä. Pyytääksesi päätöstä tai arviota, valitse *Request review* tai *Request decision* “Toiminnot”-kohdasta ja etsi henkilö alasvetovalikosta tai hakutoiminnolla. Voit lisätä yhden tai useamman käyttäjän.

Pyydetty käyttäjä saa sähköposti-ilmoituksen tarkistus- tai päätöspyynnöstä. Voit silti hyväksyä tai hylätä hakemuksen, vaikka pyydetty henkilö ei olisi arvioinut sitä. Saat sähköpostin, kun päätös/arvio on tehty.

### Close the application {#close-the-application}

Voit sulkea hakemuksen koska tahansa valitsemalla *Sulje hakemus* (Close application). Tällöin hakemuksen käsittely peruutetaan eikä hakemusta voi enää muokata tai avata. Kirjoita sulkemisen syy kommenttikenttään. Hakemuksia ei voi poistaa, koska haluamme säilyttää täyden kirjaushistorian. Suljetut hakemukset löytyvät "Toiminnot"-välilehdeltä kohdasta "Käsitellyt hakemukset".

### Edit the application {#edit-the-application}

Voit muokata hakemuksia seuraavasti:

- **Lisää käyttöehtoja**. Hakija saa sähköposti-ilmoituksen muutetusta käyttöehdosta ja hänen tulee hyväksyä uudet ehdot ennen kuin oikeudet myönnetään.
- **Lisää tai poista jäseniä**. Jos et halua myöntää käyttöoikeuksia kaikille hakemuksella oleville jäsenille, voit poistaa ylimääräisiä jäseniä. Myös jäsenten lisääminen on mahdollista.
- **Vaihda hakija**. Voit vaihtaa hakijaksi jonkun muun hakemuksella olevan jäsenen. Tämä voi olla tarpeen jos esimerkiksi alkuperäinen hakija on poistunut organisaatiosta.
- **Muuta hakemuksen resursseja**. Jos hakija hakee käyttöoikeutta useaan aineistoon, mutta et halua myöntää oikeuksia kaikkiin, voit poistaa osan aineistoista. Myös uusien resurssien lisääminen on mahdollista, jos niillä on sama DAC. Ne näkyvät valittavissa alasvetovalikossa.

!!! note
    Voit kommentoida hakemusta koko hakemusprosessin ajan valitsemalla *Huomio* (Remark) ja päättämällä, haluatko näyttää kommentin hakijalle vai et. Hakija saa ilmoituksen uudesta julkisesta kommentista. Usein voi olla hyödyllistä, että hakija näkee kommentit, jotta hän tietää hyväksyntäprosessin etenemisestä. Huomioithan, että hakija ei voi vastata kommentteihin.

## Step 3: Approve or reject {#step-3-approve-or-reject}

Kun sinulla on kaikki tarvittavat tiedot, voit myöntää tai evätä käyttöoikeuden valitsemalla *Hyväksy tai hylkää hakemus* (“Approve or reject application”) “Toiminnot”-kohdasta. Anna perustelu päätökselle "Lisää kommentteja" -kenttään. Voit myös määritellä päivämäärän, jolloin oikeudet perutaan automaattisesti, jotta käyttöoikeus ei jää päälle vahingossa. Hyväksyttyäsi/hylättyäsi hakemuksen päätös on lopullinen, eikä sitä voi enää muokata.

Lopullinen päätös lähetetään hakijalle ohjeineen aineiston käytöstä SD Desktopissa. Jos myönnät oikeudet, hakija voi käyttää aineistoa automaattisesti SD Desktopin kautta. Jos hakija on lisännyt jäseniä hakemukseen, myös he saavat käyttöoikeudet päätöksen jälkeen, mikäli ovat hyväksyneet käyttöehdot. Jäsenet, jotka eivät ole hyväksyneet ehtoja ajoissa, saavat oikeutensa vasta kirjauduttuaan ja hyväksyttyään ehdot SD Applyssa.

[![SD Apply processing applications](images/fega/fega_dac.png)](images/fega/fega_dac.png)

!!! note
    Kaikki tapahtumat tallennetaan SD Applyhin (esim. saman hakijan aikaisemmat hakemukset ovat nähtävillä).

## Step 3: After processing the application {#step-3-after-processing-the-application}

Voit hallita hakijan käyttöoikeuksia myös hakemuksen käsittelyn jälkeen. Löydät käsitellyt hakemukset “Toiminnot”-välilehdeltä kohdasta “Käsitellyt hakemukset”. Näkymä "Käsitellyt hakemukset" näyttää kaikki hakemukset, jotka on hyväksytty, hylätty, suljettu tai palautettu hakijalle. Valitse *Näytä* (View) avataksesi hakemuksen.

### Close the application {#close-the-application}

Hakemuksen sulkeminen poistaa hakijan ja muiden jäsenten käyttöoikeudet. Kun hakija ja muut hakemuksen jäsenet eivät enää tarvitse käyttöoikeuksia, esimerkiksi tutkimusjakson päätyttyä, voit perua oikeudet valitsemalla *Sulje hakemus*.

### Revoke access rights {#revoke-access-rights}

Jos hakijalle on myönnetty oikeudet, mutta niitä käytetään väärin, voit perua käyttöoikeudet valitsemalla *Peru oikeudet* (“Revoke entitlement”).

## Support {#support}

Jos sinulla on kysyttävää SD Applyn käytöstä, ota yhteyttä [CSC Service Desk](../../support/contact.md) (aihe: SD Apply).

Jos sinulla on kysymyksiä hakemuksiin tai aineistoihin liittyen, ota yhteyttä rekisterinpitäjään.