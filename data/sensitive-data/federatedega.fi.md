# Federated European Genome-phenome Archive (FEGA) {#federated-european-genome-phenome-archive-fega}

Federated European Genome-phenome Archive (FEGA) on palvelu, joka tallentaa ja julkaisee ihmisen geneettistä ja fenotyyppistä tutkimusdataa, johon on annettu suostumus tutkimuskäyttöön. Palvelu perustuu paikallisten palveluntarjoajien eurooppalaiseen verkostoon. CSC ylläpitää Suomen FEGA-palvelua. Huomaathan, että tämä käyttöohje koskee Suomen FEGA-palvelua.

Voit käyttää FEGA-palvelua aineiston lähettämiseen, käyttöoikeuden hakemiseen tai myöntämiseen biomedisiinisiin aineistoihin. Palvelu mahdollistaa arkaluontoisen tutkimusdatan tallentamisen suojatusti Suomessa. Samalla aineiston julkiset tiedot (metadata) julkaistaan kansainvälisesti keskitettyyn [European Genome-phenome Archiveen](https://ega-archive.org/studies) (EGA). Jokaisella aineistolla on Data Access Committee (DAC), joka käsittelee käyttöoikeushakemukset ja voi myöntää tai evätä käyttöoikeuden uudelleenkäyttöä varten. Jos hakemus hyväksytään, hakija voi käyttää ja analysoida arkaluontoista dataa suoraan suojatussa CSC:n Sensitive Data Services for research -pilvityötilassa. Datan lähettäminen FEGA-palveluun vaatii erillisen sopimuksen. Valitse oikea käyttöohje alta:

## Haluan ... {#i-want-to}

- **[Julkaista dataa FEGAssa](./fega-submission.md)**
- **[Hakea käyttöoikeutta FEGA-dataan](./sd-apply-access.md)**
- **[Myöntää käyttöoikeuden FEGA-dataan](./sd-apply-approval.md)**
- **[Mahdollistaa FEGA-datan uudelleenkäytön](./sd-apply-dac.md)**

<br/>

<iframe width="560" height="315" srcdoc="https://www.youtube.com/embed/zsZe4ZEld0M" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

## Hyödyllistä sanastoa {#useful-terminology}

- **Central EGA**. Central European Genome-phenome Archive. Kun dataa lähetetään FEGAan, metadata julkaistaan kansainvälisesti keskitettyyn EGAan.

- **Data Access Committee (DAC)**. Henkilö tai henkilöryhmä, joka toimii datan rekisterinpitäjänä FEGAssa säilytettävän aineiston osalta sekä vastaa kyseisen aineiston käyttöoikeushakemusten hyväksymisestä ja hylkäämisestä.

- **Data Applicant**. Henkilö, joka hakee käyttöoikeutta FEGAan tallennettuun arkaluontoiseen dataan tai metadataan.

- **Data Submitter**. Henkilö, joka lataa FEGAan dataa, metadataa ja muuta tietoa uudelleenkäyttöä varten pääsyn valvonnassa. Data submitter edustaa aineiston omistajaa lähetysprosessin aikana.

- **Suomen FEGA**. Kansallinen biolääketieteellisen tutkimusdatan tietovaranto, johon datan tutkimuskäyttöön on annettu suostumus. CSC ylläpitää Suomen FEGA-palvelua. Suomeen ladattu tutkimusdata pysyy kontrolloidun käyttöoikeuden piirissä Suomessa.

!!! note
    Lisätietoja löydät Federated EGA [palvelukuvauksesta](https://research.csc.fi/-/fega) CSC:n palveluvalikoimassa sekä [CSC Sensitive Data Services for research -verkkosivulta](https://research.csc.fi/sensitive-data-services-for-research).