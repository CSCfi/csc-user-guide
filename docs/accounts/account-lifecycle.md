# CSC-käyttäjätilin elinkaari { #csc-user-account-lifecycle }

!!! note
    CSC lähettää sähköpostitse hyvissä ajoin ennen kuin käyttäjätilit tai
    salasanat vanhenevat ilmoituksia ja ohjeita. Pidä sähköpostiyhteystietosi
    ajan tasalla. Jos sinulla on ongelmia tileissä tai kirjautumisessa, ota
    yhteyttä [CSC Service Deskiin](../support/contact.md).

CSC-käyttäjätilisi salasana on voimassa yhden vuoden. Saat CSC:ltä ilmoituksia,
kun salasanasi on vanhenemassa. Vanhentunut salasana ei estä pääsyä
CSC-käyttäjätilillesi, jos käytät jotakin seuraavista kolmesta
kirjautumistavasta: Haka, Virtu tai SSH-avaimet. Nämä kolme kirjautumistapaa
kiertävät käytännössä tarpeen käyttää CSC-käyttäjätilin salasanaa.
Siitä huolimatta **suosittelemme vahvasti vaihtamaan salasanasi ajoissa**.

Jos CSC-käyttäjätilisi salasana vanhenee etkä voi kirjautua Hakan, Virtun tai
SSH-avainten avulla, ole hyvä ja
[ota yhteyttä CSC Service Deskiin](../support/contact.md).

[MyCSC](https://my.csc.fi) on asiakasportaalimme, jossa asiakkaamme näkevät
projektiensa tilan ja käyttäjätiliensä tiedot. MyCSC:ssä voit myös
[vaihtaa CSC-käyttäjätilisi salasanan](how-to-change-password.md). MyCSC ja
muut CSC:n palvelut tarjoavat yhden tai useamman alla mainituista
kirjautumistavoista.

## CSC-käyttäjätili { #csc-user-account }

Tässä kirjautumistavassa käytät CSC:n sinulle luomaa käyttäjätiliä ja
asettamaasi salasanaa. Kaikilla käyttäjillä, joille on myönnetty pääsy CSC:n
palveluihin, on CSC-käyttäjätili, vaikka he käyttäisivätkin vain jotakin alla
mainituista kirjautumistavoista.

## Haka { #haka }

Tämä kirjautumistapa on käytettävissä suomalaisissa yliopistoissa,
ammattikorkeakouluissa ja tutkimuslaitoksissa. Tässä kirjautumistavassa käytät
kotiorganisaatiosi käyttäjätiliä ja salasanaa CSC:n tarjoaman käyttäjätilin
sijaan. Tämä toimii, koska kotiorganisaatiosi yksilöllinen käyttäjätunniste
liitetään CSC-käyttäjätiliisi.

Jos käytät tätä kirjautumistapaa, sinun on kirjauduttava CSC:n palveluihin
Hakan kautta vähintään kerran kuudessa kuukaudessa, jotta CSC-käyttäjätilisi
pysyy aktiivisena.

## Virtu { #virtu }

Tämä kirjautumistapa on käytettävissä valtion viranomaisille. Kuten Hakassa,
tässä kirjautumistavassa käytät kotiorganisaatiosi käyttäjätiliä ja salasanaa
CSC:n tarjoaman käyttäjätilin sijaan. Tämä toimii, koska kotiorganisaatiosi
yksilöllinen käyttäjätunniste liitetään CSC-käyttäjätiliisi.

Jos käytät tätä kirjautumistapaa, sinun on kirjauduttava CSC:n palveluihin
Virtun kautta vähintään kerran kuudessa kuukaudessa, jotta CSC-käyttäjätilisi
pysyy aktiivisena.

## LS Login { #ls-login }

LS Login on European Life Science Research Infrastructures (LS RI) -yhteisön
tunnistuspalvelu. LS RI on EOSC-Life-projektin kautta perustettu ja Masarykin
yliopiston (Brno, CZ) operoima yhteisöalusta. Myös tässä yksilöllinen
LS Login -käyttäjätunniste liitetään CSC-käyttäjätiliisi, mikä mahdollistaa
tunnistautumisen CSC:n palveluihin.

## SSH-avaimet { #ssh-keys }

SSH-avaimet ovat toiminnallisesti samankaltaisia kuin käyttäjätunnukset ja
salasanat ja tarjoavat turvallisen tavan käyttää CSC:n järjestelmiä ilman,
että käyttäjätunnusta ja salasanaa tarvitsee kirjoittaa joka kerta. Vain osa
CSC:n palveluista tukee SSH-avaimia. Esimerkiksi selainpohjaisissa
kirjautumistavoissa niitä ei tueta.

SSH-avaimet liitetään CSC-käyttäjätiliisi, ja ne toimivat vertaamalla tiettyyn
CSC-järjestelmään lataamaasi julkista avainta paikallisella tietokoneellasi
turvallisesti säilytettävään yksityiseen avaimeen.

[Katso ohjeet SSH-avainten käyttöönottoon](../computing/connecting/ssh-keys.md).

## Käyttäjätilien vanheneminen { #expiration-of-user-accounts }

Jos sinulle on myönnetty tili määräajaksi, tili vanhenee kauden päättyessä.
Hakan tai Virtun kautta luodut tilit validoidaan säännöllisesti. Seuraavia
menetelmiä voidaan palvelusta riippuen käyttää kirjautumiseen toisistaan
riippumatta: Haka, Virtu, salasana tai SSH-avaimet.

Käyttäjätilejä voidaan sulkea, jos omistajaan ei saada yhteyttä, eli
sähköpostit palautuvat.

## Etkö enää tarvitse CSC-käyttäjätiliäsi tai vaihdatko organisaatiota? { #dont-need-your-csc-user-account-anymore-or-changing-organisation }

Jos et enää tarvitse CSC-käyttäjätiliäsi, tallenna kaikki projektin tiedot,
joita sinä tai muut tarvitsette, ja sulje projektit, jos niitä ei enää käytetä.
Jos olet projektin jäsen, projektipäällikkö voi tarvittaessa sulkea projektin
MyCSC-portaalissa. Jos olet projektipäällikkö, voit myös nimetä projektille
uuden projektipäällikön.

Tärkeintä on varmistaa, että projektin tiedot ovat tallessa ja muilla projektin
jäsenillä on pääsy tietoihin. Kun tiedot ovat turvallisesti talletettu,
[ota meihin yhteyttä](../support/contact.md) ja kuvaile tilanteesi sekä
luettele tarvittavat muutokset.

Jos siirryt toiseen organisaatioon, [ota meihin yhteyttä](../support/contact.md)
ja kuvaile tilanteesi sekä luettele tarvittavat muutokset.

!!! Note
    Jos haluat lopettaa tilisi, ole hyvä ja
    [ota yhteyttä CSC Service Deskiin](../support/contact.md).