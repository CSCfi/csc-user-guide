[Käyttöoppaan sisällysluettelo :material-arrow-right:](sd-services-toc.md)

# Tietojen vienti virtuaalityöpöydältä { #data-export-from-virtual-desktop }

Virtuaalityöpöytäsi on tietoturvasyistä täysin eristetty internetistä ja muista palveluista. Myös tietojen vienti on rajoitettua: vain CSC voi viedä ei-arkaluonteiset tulokset suojatusta työtilasta toisiokäyttöaineistoja käsiteltäessä. Viedyt tulokset lähetetään tietolupaviranomaiselle Findatalle tarkastettaviksi. 

Varaathan riittävästi aikaa vientiprosessille. Pyyntöösi vastaamiseen voi kulua meiltä muutama päivä, ja kun tulokset on lähetetty tarkastettaviksi, tarkastus voi kestää enintään seitsemän arkipäivää.

**Jotta voit viedä tulokset analyysisi lopuksi, sinun tulee:**

1. Varmista, että tuloksesi eivät sisällä arkaluonteisia tietoja. Lue lisää anonyymien tulosten tuottamisesta [Findatan verkkosivuilta](https://findata.fi/en/services-and-instructions/producing-anonymous-results/);
2. Kerää kaikki tulokset samaan kansioon ja nimeä se nimellä **Results**;
3. Siirrä **Results**-kansio **Desktop**-työpöydälläsi olevaan **shared-directory**-kansioon;
4. Lataa ja täytä Findatan [yhteenvetolomake tulosten anonymiteetin varmistamiseksi](https://findata.fi/summary-form-verifying-anonymity-of-results);
5. **Lähetä pyyntö [CSC Service Deskiin](../../support/contact.md)** tulostesi viemiseksi ja liitä pyyntöön täytetty Findatan yhteenvetolomake;
6. Kaikki “Results”-kansion sisältö viedään tietolupaviranomaiselle, ja se on käytettävissäsi heidän tarkastuksensa jälkeen. Viennin aikana et pääse käyttämään virtuaalityöpöytääsi. Kaikki projektin jäsenet on poistettava CSC-projektista tietojen viennin ajaksi. Tämän jälkeen sinut lisätään takaisin CSC-projektiin, jos projektisi on edelleen käynnissä;
7. Saat ohjeet uuden CSC-projektin luomiseksi SD Connectissa, minkä jälkeen Sensitive Data Support -tiimi jakaa tulokset sinulle SD Connectin kautta.

!!! Note
    Vientipyynnön yhteydessä muista sopia vientipäivästä kaikkien projektin jäsenten kanssa, koska virtuaalityöpöydät eivät ole käytettävissä viennin aikana. Muista myös tallentaa kaikki työsi ennen vientiä, koska ohjelmistot ja prosessit voivat keskeytyä viennin aikana.

![Tulosten vieminen virtuaalityöpöydältä](https://a3s.fi/docs-files/sensitive-data/SD_Desktop/Exporting_secondary_use_data.png)



# Tietojen käytön päättyminen ja poistokäytännöt { #end-of-data-access-and-data-deletion-policies }

Pääsy tietoihin estetään, kun tietolupa vanhenee. Jos haluat jatkaa tietojen käyttöä alkuperäisen voimassaoloajan päätyttyä, sinun on lähetettävä rekisterinpitäjälle muutoshakemus luvan voimassaolon jatkamiseksi.

Kun tietolupa on vanhentunut, CSC-projekti suljetaan etkä voi enää käyttää virtuaalityöpöytääsi. Tämä tarkoittaa, että **kaikki tuloksesi on vietävä ennen voimassaoloajan päättymistä**. Sekä projekti että data poistetaan CSC:n tietojen säilytyskäytännön mukaisesti (ks. [General Terms of Use for CSC's Services for Research and Education](https://research.csc.fi/general-terms-of-use)) ja käyttäjien kanssa tehdyn sopimuksen perusteella. Oletuksena **passiiviset projektit ja kaikki niiden data poistetaan 90 päivän kuluttua** sääntelyn mukaisesti.

Jos odotat edelleen päätöstä muutoshakemukseesi alkuperäisen luvan umpeutuessa, ota yhteyttä [CSC Service Deskiin](../../support/contact.md), jotta CSC-projektisi ja datasi voidaan säilyttää myöhempää käyttöä varten. Emme voi myöntää pääsyä työpöydälle ilman voimassa olevaa tietolupaa.