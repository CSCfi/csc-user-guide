[Käyttöoppaan sisällysluettelo :material-arrow-right:](sd-services-toc.md)

# Käyttölupien hyväksyntä Data Access -komiteassa (DAC) { #data-approval-for-data-access-committee-dac }

Data Access -komitea (DAC) perustetaan FEGA-aineiston toimittamisen yhteydessä. Kun CSC:n ja rekisterinpitäjän välinen palvelusopimus on tehty, rekisterinpitäjä nimeää DAC-jäsenet SD Apply -palvelussa. DAC vastaa käyttölupahakemusten käsittelystä ja eri aineistojen käyttöoikeuksien hallinnasta. Kaikki viestintä DAC:n ja hakijan välillä hoidetaan SD Applyn kautta. Jokainen DAC on liitetty tiettyihin aineistoihin SD Applyn katalogissa. DAC-jäsenet voivat käsitellä käyttölupahakemuksia itsenäisesti, joten vain yhden DAC-jäsenen tarvitsee hyväksyä tai hylätä hakemus.

Huomaa, että nämä ovat yleiset ohjeet SD Apply -palvelun käyttöön DAC-jäsenenä. Varsinaiset hakemusten käsittelyä koskevat ohjeet antaa oma organisaatiosi tai rekisterinpitäjä.
 
## Vaihe 1: Kirjaudu sisään { #step-1-login }

Kun sinut on nimetty DAC-jäseneksi aineistolle, joka on ladattu Suomen FEGAan, rekisterinpitäjän tulisi pyytää sinua kirjautumaan SD Apply -palveluun. Saat sähköposti-ilmoituksia SD Applysta, kun hakija hakee aineiston käyttöoikeutta.  

Kirjaudu palveluun [SD Apply](https://sd-apply.csc.fi/) käyttämällä omaa tunnistautumispalveluasi (Haka, Virtu tai ELIXIR) tai CSC-tilin tunnuksia.

[![SD Applyn kirjautumissivu](images/apply/apply_login.png)](images/apply/apply_login.png)

!!! note Käytä aina samaa tunnistautumispalvelua (esim. Haka, Virtu), kun kirjaudut SD Applyhin, koska kaikki toimintosi kytkeytyvät kirjautumisidentiteettiisi.

## Vaihe 2: Käsittele hakemukset { #step-2-process-applications }

Siirry SD Applyssa välilehdelle "Actions" nähdäksesi kaikki hyväksyntääsi odottavat hakemukset. Valitse *View* avataksesi hakemuksen, jonka haluat käsitellä. 

[![SD Applyn "Actions"-välilehti ja hakemus](images/apply/apply_dac.png)](images/apply/apply_dac.png)

Hakemuksen sivulla voit tarkistaa 

- **Hakijat-kenttä**: Näyttää hakijan ja mahdollisten tutkimusryhmän lisäjäsenten nimen ja organisaation valitsemalla show more. Kaikki tutkimusryhmän jäsenet tulee lisätä hakemukseen. 
- **Käyttöehdot**: Näyttää käyttöehdot ja sopimukset (esim. Data Access Agreement), jotka hakija ja tutkimusryhmän jäsenet ovat hyväksyneet. Hakija ei voi lähettää hakemusta hyväksymättä käyttöehtoja. Lisätyt jäsenet eivät saa pääsyä aineistoon ennen kuin he ovat hyväksyneet käyttöehdot.
- **Resurssit**: Näyttää aineiston, johon hakija hakee käyttöoikeutta.
- **Hakemus**: Hakemuslomake sisältää kaikki hakijan antamat tiedot. Tämä voi sisältää yhteenvedon tutkimuksesta, tutkimushankkeen keston jne. sen mukaan, mitä tietoja rekisterinpitäjä edellyttää hakijan toimittavan.

### Palauta hakemus hakijalle { #return-the-application-to-the-applicant }

Jos hakemuksesta puuttuu tarvittavia tietoja, voit palauttaa sen hakijalle. Kirjoita kommentti hakemukseen tai liitä tiedosto, jossa kerrot muutoksista, jotka haluat hakijan tekevän. Valitse *Return to applicant* kohdassa "Actions" palauttaaksesi hakemuksen. Huomaa, että hakijat eivät voi vastata kommenttiin.  

Hakija saa sähköposti-ilmoituksen palautetusta hakemuksesta. Hän voi lähettää hakemuksen uudelleen muokattuaan sitä. Uudelleen lähetetyt hakemukset näkyvät "Actions"-välilehdellä. Hakijan tekemät muutokset näkyvät korostettuina hakemuslomakkeella.

### Pyydä päätöstä tai arviota { #request-a-decision-or-a-review }

Vain yhden DAC-jäsenen tarvitsee käsitellä (hyväksyä tai hylätä) hakemus. Organisaatiosi käytännöistä riippuen voi olla tarpeen pyytää hakemukseen päätöstä tai pyytää lisähenkilöä arvioimaan hakemusta. Pyytääksesi päätöstä tai arviota valitse *Request review* tai *Request decision* kohdassa "Actions" ja etsi käyttäjä pudotusvalikosta tai hakutoiminnolla. Voit lisätä yhden tai useampia käyttäjiä. 

Pyydetty käyttäjä saa sähköposti-ilmoituksen arvio- tai päätöspyynnöstä. Voit silti hyväksyä tai hylätä hakemuksen, vaikka pyydetty käyttäjä ei olisi vielä arvioinut sitä. Saat sähköpostin, kun päätös tai arvio on tehty. 

### Sulje hakemus { #close-the-application }

Voit sulkea hakemuksen missä tahansa prosessin vaiheessa valitsemalla *Close application*. Sulkeminen tarkoittaa, että hakemusprosessi perutaan eikä hakemusta voi enää muokata tai avata uudelleen. Kirjoita kommenttikenttään perustelu, miksi suljit hakemuksen. Hakemuksia ei voi poistaa, koska haluamme säilyttää täydellisen historian hakemusprosessista. Löydät suljetut hakemukset "Actions"-välilehdeltä kohdasta "Processed applications".

### Muokkaa hakemusta { #edit-the-application }

Voit myös muokata hakemuksia seuraavilla tavoilla:

- **Lisää käyttöehtoja**. Hakija saa sähköposti-ilmoituksen käyttöehtojen muutoksesta ja hänen on hyväksyttävä lisätyt ehdot ennen kuin käyttöoikeudet myönnetään.

- **Lisää tai poista jäseniä**. Jos et halua myöntää käyttöoikeutta kaikille hakemuksessa oleville jäsenille, voit poistaa lisäjäseniä. Jäsenten lisääminen on myös mahdollista.

- **Vaihda hakija**. Voit vaihtaa hakijaksi toisen hakemuksessa olevan jäsenen. Tästä voi olla hyötyä esimerkiksi, jos alkuperäinen hakija on lähtenyt hakemuksen tehneestä organisaatiosta.

- **Muuta hakemuksen resursseja**. Jos hakija hakee käyttöoikeuksia useisiin aineistoihin etkä halua myöntää pääsyä kaikkiin, voit poistaa osan aineistoista. On myös mahdollista lisätä uusia resursseja, jos niillä on sama DAC. Nämä näkyvät pudotusvalikossa saatavilla olevina.

!!! note
    Voit kommentoida hakemusta koko käsittelyprosessin ajan valitsemalla *Remark* ja päättämällä, näytetäänkö kommentti hakijalle vai ei. Hakijat saavat ilmoituksen uusista julkisista kommenteista. Joskus on hyödyllistä, että hakija näkee kommentit, jotta hän tietää, miten hyväksyntäprosessi etenee. Huomaa, että hakija ei voi vastata kommentteihin.

## Vaihe 3: Hyväksy tai hylkää { #step-3-approve-or-reject }

Kun sinulla on kaikki tarvittavat tiedot, voit myöntää tai evätä aineiston käyttöoikeuden valitsemalla *Approve or reject application* kohdassa "Actions". Anna päätökselle perustelu "Add comments" -kentässä. Voit myös määrittää päivämäärän, jolloin käyttöoikeudet peruuntuvat automaattisesti, jotta aineiston käyttöä ei tarvitse katkaista manuaalisesti. Kun olet hyväksynyt tai hylännyt hakemuksen, päätös on lopullinen etkä voi muokata sitä myöhemmin.

Lopullinen päätös lähetetään hakijalle ohjeineen siitä, miten aineistoon pääsee SD Desktopin kautta. Jos myönnät käyttöoikeudet aineistoon, hakija saa pääsyn SD Desktopissa automaattisesti. Jos hakija on lisännyt hakemukseensa jäseniä, he saavat myös käyttöoikeudet hakemuksen hyväksymisen yhteydessä, jos ovat hyväksyneet käyttöehdot. Jäsen, joka ei ole siihen mennessä hyväksynyt käyttöehtoja, saa käyttöoikeudet sen jälkeen, kun hän kirjautuu SD Applyhin ja hyväksyy käyttöehdot.

[![SD Applyn hakemusten käsittely](images/fega/fega_dac.png)](images/fega/fega_dac.png)

!!! note
    Kaikki toiminnot tallentuvat SD Applyhin (esim. saman hakijan aiemmat hakemukset ovat nähtävissä).

## Vaihe 3: Hakemuksen käsittelyn jälkeen { #step-3-after-processing-the-application }

Voit hallita hakijan käyttöoikeuksia myös sen jälkeen, kun olet käsitellyt hakemuksen. Löydät käsitellyt hakemukset "Actions"-välilehdeltä kohdasta "Processed applications". "Processed applications" -näkymä näyttää kaikki hakemukset, jotka on hyväksytty, hylätty, suljettu tai palautettu hakijalle. Valitse *View* avataksesi tietyn hakemuksen.

### Sulje hakemus { #close-the-application }

Hakemuksen sulkeminen peruu hakijan ja muiden hakemuksessa olevien jäsenten käyttöoikeudet. Kun hakija ja hakemuksen jäsenet eivät enää tarvitse käyttöoikeuksia, esimerkiksi tutkimusjakson päätyttyä, voit perua heidän käyttöoikeutensa valitsemalla *Close application*.

### Peruuta käyttöoikeudet { #revoke-access-rights }

Jos hakijalle on myönnetty käyttöoikeudet, mutta hän käyttää niitä väärin, voit perua oikeudet valitsemalla *Revoke entitlement*. 

## Tuki { #support }

Jos sinulla on kysyttävää SD Applyn käytöstä, ota yhteyttä [CSC Service Deskiin](../../support/contact.md) (aihe: SD Apply).  

Jos sinulla on kysyttävää hakemuksista tai aineistoista, ole yhteydessä rekisterinpitäjään.